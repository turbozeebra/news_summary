ohje: "Luo lyhyt tiivistelmä annetusta uutisartikkelista. Erottele lauseet uudella rivillä ja vältä toistoa. Sisällytä vain informaatio joka löytyy annetuista syötteistä. Esitä faktat neutraallisti käyttäen journalistista tyyliä. Lopeta tekstin generointi heti kun olet saanut asiasi sanotuksi"
syöte: "Huippuvalmentaja näki somevideon suomalaisteinistä ja innostui – Aluel Machol, 17 on harvinaisuus
Aluel Machol meni koriskerhoon ja oli pian Euroopan mestari
Aluel Machol, 17, aloitti koripallon tosissaan vasta neljä vuotta sitten. Hänen poikkeukselliset ominaisuutensa on kuin tehty koripalloon, jossa häntä verrataan usein Awak Kuieriin.Muutama vuosi sitten Pekka Salminen törmäsi Instagramissa videoon, jonka kohdalle hänen oli lopettava selaaminen.Vaasan Salaman valmentaja Sari Hakapää oli ladannut sovellukseen videon lupaavasta nuoresta pelaajasta, joka oli vasta aloittanut koripallon. Suomen naisten maajoukkueen päävalmentajana lähes vuosikymmenen toimineen Salmisen mielenkiinto oli herätetty.– Otin vähän asioista selvää ja kävin Vaasassa katsomassa, mitä siellä oikein tapahtuu, Salminen kertaa.Hakapään videossa pelasi Aluel Machol. Vaasassa syntynyt nuori nainen, joka oli tullut Salaman harrasteryhmään mukaan 12-vuotiaana ystäviensä kanssa.– Halusin jäädä siihen harrastejoukkueeseen, mutta iskä yritti suostutella minua. Että kilpaileminen on myös yksi vaihtoehto, Aluel Machol muistelee.Machol jatkoi harrasteryhmässä vuoden, mutta vaihtoi kilparyhmään vuonna 2021. Sen jälkeen palkintokaappiin on tullut alle 16-vuotiaiden EM-kulta ja EM-hopea. Parhaillaan Machol pelaa toista kauttaan Korisliigassa helsinkiläisen HBA-Märskyn joukkueessa.Machol on pelannut koripalloa vasta hetken, mutta hänellä on potentiaalia aikuisten maajoukkuetason pelaajaksi.– Koripallo on tietyllä tavalla yksinkertaista. Se oli niin kutsuttu *no brainer*, kun näki ihmisen, joka on pitkä, pitkäraajainen ja siinä vaiheessa jo kohtalaisen liikunnallinen. Että nyt kannattaa katsoa, mitä tästä voisi tulla, Pekka Salminen sanoo.Hurja syliväli
Aluel Machol on 17-vuotiaana 190 senttiä pitkä. Se on jo hyvä mitta Korisliigaan, jossa keskipituus on tällä kaudella 177,5 senttiä.Lukiolainen uskoo kasvansa vielä lisää pituutta, mutta kansainvälisessä katsannossa reilun 190 sentin pituudella ei dominoida Macholin pelaamaa sentterin paikkaa korin alla.– Aluelilla tämä mitta kuitenkin valehtelee, koska sehän on ihan sama, missä korkeudessa pää liikkuu, Salminen huomauttaa.– Olennaisempaa on, missä kädet liikkuvat. Niillä niitä heittoja torjutaan, haetaan levypalloja ja muutetaan heittoja.Nyrkkisääntö on, että ihmisen syliväli on usein melko samaa luokkaa kuin hänen pituutensa. Esimerkiksi 213-senttisen NBA-tähti Lauri Markkasen syliväli on 212 senttiä.Kun 190-senttinen Aluel Machol levittää kätensä sivuille, matkaa keskisormesta keskisormeen kertyy peräti 201 senttiä. Sillä ulottuvuudella päästään kansainvälisessäkin vertailussa korkealle.– Se on jo merkittävä mitta naisten eurooppalaisella huipputasolla, Salminen sanoo.”Näytät Awakilta”
Korkealla Urhea-hallin seinässä Helsingin Mäkelänrinteessä roikkuu Awak Kuierin kuva. Eteläsudanilaistaustainen Kuier on suomalaisen koripallon kirkkain tähti Markkasen ohella. Molemmat muuttivat peruskoulun jälkeen opiskelemaan ja pelaamaan Märskyn urheilulukioon.Niin teki pienen pohdinnan jälkeen myös Aluel Machol. Kuierin tapaan myös Macholin vanhemmat ovat kotoisin Etelä-Sudanista. Kuier on 194-senttinen, ja syliväli on samaa luokkaa Macholin kanssa. 17-vuotias lupaus ei olekaan voinut välttyä vertailulta tähtipelaajaan.– Usein sanotaan, että näytän Awakilta ja kaikkea tällaista, Machol toteaa.Pelaajina Kuier ja Machol ovat kuitenkin hyvin erilaisia. Yhtäläisyyksiäkin löytyy. Pekka Salmista hämmästyttää erityisesti yksi Kuieria ja Macholia yhdistävä ominaisuus.– Heissä on iskunkestävyyttä. Kun he ajavat korille ja heidät lanataan sinne korin alle, he tippuvat maahan kohtalaisen korkealta. Tuntuu että tavallinen ihminen saisi joka kerta vähintään pari luunmurtumaa, Salminen päivittelee.– Mutta he vain vähän ravistelevat, nousevat ylös ja menevät seuraavaan tilanteeseen. Se on täysin hämmentävää.Puolustus
Monipuolinen Kuier on noussut huipulle erityisesti nelospaikan eli ison laitapelaajan roolissa, kun Machol on puhtaammin vitospaikan pelaaja eli sentteri.Kaksikkoa yhdistää olemuksen lisäksi yli kaksimetrinen syliväli. Se tarjoaa monia etuja, joiden varaan pelaajan erityistaitoja voi rakentaa.Kuierilta nähdään peleissä näyttäviä torjuntoja, ja myös Macholilla on kaikki mahdollisuudet kehittyä erinomaiseksi blokkaajaksi.– Kun on koko ajan valmiina räjähtämään eri suuntiin, pitkillä käsillä pääsee syöttölinjoille. Pääsee häiritsemään heittoa ja peittämään kolmen sekunnin aluetta levittämämällä käsiä, niin sinnekään ei saa syötettyä, Salminen selvittää.– Peli tuntuu heti paljon ahtaammalta vastustajalle.Hyökkäys
Koordinaatio ja fysiikka ei teini-ikäisenä yleensä ole vielä huipputasolla, etenkään pelaajalla joka on venähtänyt jo nuorena lähes kaksimetriseksi ja pelannut lajia tosissaan vasta muutaman vuoden.Kun ulottuvuuteen lisätään hyvä kehonhallinta, Macholin potentiaali on kovaa myös hyökkäyksessä.– Se on kehittynyt valtavasti, mutta hän ei vielä pysty viimeistelemään tehokkaasti, jos heittoyrityksessä on pientä kontaktia (vastustajalta), Salminen sanoo.– Kun hän pystyy ottamaan kontaktin vastaan, pyörähtämään ja suojaamaan toisella kädellä heittoa, pallo lähtee todella korkealta. En tiedä kuka sinne pääsee estämään.Kuier nousi kansainvälisesti korisfanien tietoisuuteen yhdeksän vuotta sitten, kun NBA julkaisi Twitterissä videon suomalaispelaajan donkista. Siihen pystyy naisten huipputasollakaan vain harva.– Aluel tulee jossain vaiheessa lyömään palloa alaspäin. Sen verran löytyy jerkkua ja ulottuvuutta, että kyllä se vielä tulee, Salminen visioi.Pitkiä raajoja voi käyttää hyökkäyksissä hyväkseen myös sivuttaissuunnassa.– Aluel pystyy jo lähtemään yhdeltä puolelta koria ja viimeistelemään toiselta puolelta. Se on yllättävän pitkä se väli, millä hän pystyy käyttämään käsiään.Tulevaisuus
Aluel Machol on jo 17-vuotiaana hyvä liigatason pelaaja. Tähdeksi on vielä pitkä matka, mutta potentiaali on suuri.HBA-Märskyssä vaasalaista valmentava Janne Hänninen kehuu Macholia ominaisuuksiensa lisäksi todella ahkeraksi harjoittelijaksi ja erittäin pidetyksi pelaajaksi joukkueessa.Se ei ole ihme, kun myös perhe tukee unelmissa. Isä on entinen koripalloilija, myös veljet urheilevat. Tärkein oppi lienee kuitenkin äidiltä.– Kohtele muita niin kuin haluat että sinua kohdellaan, Machol sanoo.Machol tähtää urallaan pitkälle. Tarjouksia yhdysvaltalaisyliopistoista on jo tullut. Unelmakin on selvä.– Naisten NBA. Ja olla paras versio itsestäni koriksessa."
tiivistelmä: 