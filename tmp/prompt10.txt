ohje: "Luo lyhyt tiivistelmä annetusta uutisartikkelista. Erottele lauseet uudella rivillä ja vältä toistoa. Sisällytä vain informaatio joka löytyy annetuista syötteistä. Esitä faktat neutraallisti käyttäen journalistista tyyliä. Lopeta tekstin generointi heti kun olet saanut asiasi sanotuksi"
syöte: "Weksi tapasi äitinsä rankasta lapsuudesta kertovan videon julkaisun jälkeen: ”Olen antanut anteeksi”
Tubettaja Weksi kohtasi äitinsä ja antoi anteeksi
Henry Weckström kertoo, mitä valta­kunnallisesti puhuttaneen videon julkaisun jälkeen on tapahtunut. Yle tapasi tubettajan tämän kotikaupungissa Turussa.Henry Weckström eli Weksi kävelee Puolalanpuistossa Turussa. Läheisestä koulusta poistuu oppilaita. Useimmat tunnistavat oranssitakkisen suosikkinsa kaukaa.Sosiaalisesta mediasta ja viime kuussa julkaistusta *Cancel*-elokuvasta tuttu vaikuttaja hymyilee ja tervehtii tottuneesti takaisin. Rohkeimmat tulevat ottamaan yhteiskuvan.Juuri koululaiset ja nuoret aikuiset ovat hyväntuulista sisältöä tekevän Weckströmin suurin yleisöryhmä Tiktokissa ja muilla some-alustoilla, mutta nyt hänet tuntevat myös vanhemmat sukupolvet.32-vuotias Weckström julkaisi viikko sitten Youtubessa videon, joka poikkeaa hänen tavallisista julkaisuistaan ja vaikuttaa rikkoneen suomalaisen tabun. Videolla tubettaja kertoo vaikeasta lapsuudestaan ja sen seurauksista. Tarinaa kehystää hurja laskuvarjohyppymatka.Weksi puhuu avoimesti mielenterveysongelmistaan, joiden kanssa hän on kamppaillut lapsesta saakka. Lopputeksteissä todetaan, että video on avunhuuto miesten mielenterveyden puolesta.– Palautetta tulee jatkuvasti. Tuntemattomat ihmiset kertovat minulle omia tarinoitaan. Sen huomaa, että video on avannut jonkinlaisen pullonkorkin keskustelulle, Weckström sanoo.*Alla olevalla videolla Weckström kertoo, miksi hän päätti jättää itkuiset puheosuudet mukaan videoon.*Videolla jo yli puolitoista miljoonaa katselukertaa
Video on lähes kaksi ja puoli tuntia pitkä, ja sitä on katsottu jo yli puolitoista miljoonaa kertaa. Weckström esittää videolla vakavia väitteitä äidistään. Videon tarina on rakennettu niin, että isä pelastaa lapset vaaralliselta äidiltään.Lähes kaikki lapsuudesta kertovat kohtaukset on näytelty, mutta mukana on Weckströmin löytämä kotivideo.Oman tarinansa jakaminen julkisesti jännitti Weckströmiä, eikä suotta. Julkaisun jälkeen viikossa on ehtinyt tapahtua paljon.Weckström sai tietää, että hänen äitinsä on saanut videon seurauksena tappouhkauksia. Tubettaja julkaisikin sosiaalisessa mediassa videon, jossa hän pyysi rauhaa hänen äidilleen.– Tuollainen käytös on ristiriidassa videon sanoman kanssa. Joku, joka ehkä uskaltaisi videon jälkeen avata suunsa huomaakin, että läheiseni kärsivät siitä. Se jatkaa sitä kierrettä, että olisi parempi olla hiljaa. Ei se ole hyvä juttu.Weckström tapasi äitinsä päivää ennen tätä haastattelua. Yle on nähnyt tapaamisesta lyhyen videon.– Minua jännitti tosi paljon, mutta sitten ehkä ensimmäistä kertaa elämässäni äitini uskalsi olla haavoittuvainen.– Sanoin hänelle, että olen antanut anteeksi. Hän ei ole paha ihminen.Weckström kokee, että tapaaminen avasi yhteyden äitiin vuosikymmenten tauon jälkeen. Weckström näki äitinsä viimeksi pari vuotta sitten, mutta silloin yhteyttä ei syntynyt.– Koen, että häpeä on se, miksi ihmiset – varsinkin miehet – vaikenevat. Äitiä ei tuomittu, vaan hän sai ymmärrystä ja häntä kuunneltiin. Uskon, että hänestä tuntui hyvältä päästä siitä häpeästä irti.Vakavia väitteitä lapsuudesta
Weckström kuvailee videolla lapsuuttaan kaunistelematta. Hän esittää vakavia väitteitä äitinsä väkivaltaisuudesta ja päihteidenkäytöstä.Äidin väkivallan kohteena oli Weckströmin väitteiden mukaan useimmiten isä, mutta myös lapset joutuivat hänen mukaansa vaarallisiin tilanteisiin. Pahimmasta tubettaja kertoo näkevänsä vieläkin painajaisia.Weckström myöntää, että videon väitteet perustuvat hänen muistoihinsa, joskin hän on kysynyt tapahtumista ja yrittänyt varmentaa niitä siskoltaan ja isältään.– Ei minulla tietenkään ole mitään todisteita. Ne ovat omia kokemuksiani.Weckström kertoo videolla myös avioerosta ja huoltajuuskiistasta. Weckströmin vanhemmat erosivat vuonna 1995. Samana vuonna he peruivat huoltajuuteen liittyvän kiistan, jossa isä oli hakenut yksinhuoltajuutta. Yle on nähnyt näihin asioihin liittyvät oikeuden asiakirjat. Weckström toteaa Youtube-videolla, että hänen isänsä ei ole tehnyt rikosilmoitusta äidin väitetyistä teoista.– Yritin tehdä videon lapsen silmin, omasta näkökulmastani. Isä pelasti minut lapsuudenkodistani, ja minä en halunnut sinne pienenä mennä, Weckström muistaa.Weckström kertoo videolla, että vuonna 2002 hänen äitinsä allekirjoitti yllättäen paperin, jolla Weckströmin isä sai yksinhuoltajuuden.– Ymmärrän myös sen, että isäni ei ole mikään pyhimys. Totta kai isäkin on joskus juonut alkoholia ja ollut riitatilanteissa mukana.Yle ei tavoittanut Weckströmin äitiä ja isää kommentoimaan videon väitteitä.Uudenlainen suhde isään
Videolla Weckström tapaa isänsä lapsuuden kotikulmilla Porvoossa. Weckström kertoo katsojille, että hän olisi tilanteessa halunnut halata, mutta ei osannut.Suhde isään avautui Weckströmin mukaan uudella tavalla, kun he katsoivat videon yhdessä sen julkaisun jälkeen. Luvassa on vielä toinen katselukerta yhdessä isän ja sisarusten kanssa.– Isäni toivoo, että sen jälkeen olisi avointa keskustelua perheen kesken. Suomalainen jäärä on muuttunut mies, Weckström sanoo ylpeänä.Weckström ja muutama ystävä ovat tehneet videoon valtavasti työtä. Lapsuuden kokemusten rinnalla videolla nähdään haaste, jonka Weckström suorittaa ystävänsä kanssa.Weckström alkoi suunnitella videota yli kaksi vuotta sitten. Hän leikkasi sitä yli vuoden.Lopputulos on vaivan arvoinen. Videosta noussut valtakunnallinen keskustelu mielenterveydestä ilahduttaa Weckströmiä. Tärkeintä kuitenkin on, että julkaisun jälkeen hän sai uudenlaisen yhteyden läheisiinsä.Suun avaaminen kannattaa
Taas yksi koululainen moikkaa Weckströmiä Puolalanpuistossa. Weksi huikkaa takaisin.Suomessa viraaliksi menneen videon katsojista suurin osa on 25–34-vuotiaita. Weckströmille tavallista vanhempi yleisö on löytänyt tärkeän aiheen äärelle.Videolla Weckström kertoo, että vuosien varrella hän on paennut pahaa oloa muun muassa päihteillä, treenaamalla ylenpalttisesti ja tekemällä yötä päivää töitä.Eteenpäin tubettaja pääsi kuitenkin vasta, kun hän osasi avata suunsa. Weckström toivoo, että hänen esimerkkinsä rohkaisisi puhumaan vaikeista asioista avoimesti.– Jos voi huonosti, siitä kannattaa kertoa jollekin. Se ei ole heikkoutta vaan vahvuutta, hän sanoo.Weckström kävelee samaa matkaa pois puistosta. On aika kiittää haastattelusta ja jatkaa eri teille.– Ollaan miehiä ja halataan, hän sanoo."
tiivistelmä: 